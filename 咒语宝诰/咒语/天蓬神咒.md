# 天蓬神咒

　　天蓬天蓬，九元煞童。

　　五丁都司，高刁北翁。

　　七政八灵，太上浩凶。

　　长颅巨兽，手把帝锺。

　　素枭三神，严驾夔龙，

　　威剑神王，斩邪灭踪。

　　紫气乘天，丹霞赫冲，

　　吞魔食鬼，横身饮风，

　　苍舌绿齿，四目老翁。

　　天丁力士，威南御凶，

　　天驺激戾，威北御锋。

　　三十万兵，卫我九重，

　　辟屍千里，扫却不祥，

　　敢有小鬼，欲来见状。

　　钁天大斧，斩鬼五形。

　　炎帝烈血，北斗燃骨。

　　四明破骸，天猷灭类，

　　神刀一下，万鬼自溃。

　　**急急如北帝明威口敕律令。**